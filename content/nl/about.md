Title:       Tim Wienk
Summary:     Over mij
Menu:        Over mij
Order:       4
Template:    page_about


De basis
========

Mijn naam is Tim Wienk, zoveel had je waarschijnlijk al uitgevonden. Ik
ben geboren in 1989 in Twente, Nederland. Ik ben een
softwareontwikkelaar, project-/techmanager, systeembeheerder,
consultant, vriend, bierdrinker, voetbalkijker en (vooral) nerd
voornamelijk gericht op onderwerpen op web- en internetgebied.


Computergerelateerde interesses
===============================

Vooral dankzij mijn vader heb ik met computers gewerkt en gespeeld sinds
ik klein was. Er staat nog ergens een Commodore 64 bij mijn ouders
thuis, en er waren een aantal 80286's, 80386's en 80486's die
ondertussen zijn verdwenen. Toen ik tien jaar oud was, gaf ik een
spreekbeurt op de basisschool getiteld "De Computer". Ik nam toen alle
losse onderdelen van een oude 80286-computer mee naar school, vertelde
over de computer in het algemeen, vertelde over de verschillende
onderdelen en plugde ze op het moederbord. Aan het eind van de
presentatie drukte ik triomfantelijk op de power-knop en het startte
succesvol Microsoft Windows 3.11 op. Missie geslaagd!

Computers, software en technologie in het algemeen werden een steeds
groter deel van mijn interesses en vrijetijdsbesteding, en ik ben erg
blij dat ik mijn professionele carri√®re diezelfde kant op heb kunnen
sturen. Toch is het me nooit gelukt om een website voor mezelf te maken
waar ik voor een langere tijd tevreden mee was, op dit moment richt ik
me dan ook op het proberen tevreden te blijven met deze.


Werk en projecten
=================

Tegen het eind van mijn middelbareschooltijd kwam ik in contact met een
webontwikkelingsbedrijf, en het duurde niet lang voordat ik er een baan
aangeboden kreeg. Ik begon als een part-time front-end ontwikkelaar,
maar toen ik full-time begon te werken groeiden de verantwoordelijkheden
snel. Ik kreeg de kans om dieper te duiken in de gebruikte software en
hardware en ging me op den duur bezighouden met front- en back-end
softwareontwikkeling, technisch ontwerp en server-/systeembeheer.

Tijdens dezelfde periode leerde ik een geweldige groep van
JavaScript-enthousiastelingen kennen, ze noemden zichzelf [MooTools][]
en hadden als doel om de JavaScript-wereld een betere plek te maken. Ik
begon met ze te helpen en werd deel van hun team, ik ben erg blij met
wat we hebben geholpen mogelijk te maken in de minder populaire dagen
van JavaScript. MooTools is ondertussen stiller geworden, nu de behoefte
voor de Core-library voor het grootste deel is weggevallen door
verbeteringen van JavaScript zelf, en onze taak is sindsdien vooral het
onderhouden van wat er is voor de mensen die het nog gebruiken in
bestaande projecten.

Na een aantal jaren bij het bedrijf, is mijn rol meer verschoven naar
het leiden van projecten. Later verschoof mijn rol verder naar het
besturen en leiden van het volledige technische team van het bedrijf,
met als hoofddoel het ontwerpen en implementeren van de richting en pad
voor de toekomst, zowel voor projecten en voor de algemene technische
aanpak van het bedrijf. Dit alles, met terwijl toch nog ruimte te
proberen te houden om zelf ook aan ontwikkeling te doen.

Andere projecten waar ik aan heb gewerkt of mee heb geholpen zijn te
vinden in het [projectendeel][] van deze website of op Github, voor
zover ze publiek gedeeld kunnen worden. Voor een overzicht van mijn
vaardigheden en expertises zijn zowel mijn LinkedIn-pagina en [mijn
CV][] een goede referentie.


[MooTools]: http://www.mootools.net/
[projectendeel]: {filename}projects.md
[mijn CV]: {filename}cv.md
